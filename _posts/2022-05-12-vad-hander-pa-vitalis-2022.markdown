---
layout: post
title:  "Vad händer på Vitalis 2022?"
description: "Överblick av programmet på Vitalis 2022"
date:   2022-05-12 08:00:00 +0200
tags: Evenemang
author:
  name: "Redaktionen"
  description: "Intern grupp som arbetar med webplatsen."
image:
  path: "/assets/images/post-head/500/konferens.jpg"
video: false
sitemap:
  lastmod: 2022-05-12
  priority: 0.7
  changefreq: 'weekly'
excerpt_separator: <!--more-->
karta: false
chart: false
cc: false
---


Vitalis är Nordens största eHälsokonferens. Representanter för offentlig sektor och näringsliv möts 17-19 maj 2022, med över 200 utställare, närmare 400 föreläsare och över 1200 programpunkter. Vilka teman är heta i år?

<!--more-->

{% include toc.md %}

# Teman 2022
![](/assets/images/post-assets/titlar_vitalis_2022.png "Ordmoln")
_Ordmoln utifrån programpunkter_

De vanligaste teman är exempel från verkligheten samt nyttan eller effekterna av eHälsa, som vardera står för 12-13% av programpunkterna. Andra vanliga teman är användbarhet, innovation och forskning, personcentrering, styrning och förvaltning samt välfärdsutveckling.

![](/assets/images/post-assets/vitalis2022teman.png "Nyckelord")
_Nyckelord från över 1200 föredrag._

# Spår
Arrangörerna har delat upp programmet i drygt 20 “spår” med olika teman. Här är ett urval:

Patienter har i tio år kunnat läsa sina egna journaler online. Vad har det inneburit för patienterna och för vården? Hur ser framtiden inom området ut? Spåret “Journalen via nätet - 10-årsjubileum” undersöker frågan ur fler perspektiv.

**Läs mer:** [Journalsystem i Sverige](https://ehalsasverige.se/2021/07/30/journalsystem.html)

Att patienter mäter sina egna hälsovärden och återkopplar till vården har blivit allt vanligare. Spåret om egenmonitorering tar upp både praktiska erfarenheter av att införa den sortens system och framtida ambitioner för vad de kan uppnå.

**Läs mer:** [Typer av eHälsosystem](https://ehalsasverige.se/2022/03/31/typer-av-ehalsosystem.html)

Vidare kommer fortsatt juridiken kring bland annat molntjänster och vårdinformationsmiljöer att diskuteras, dock inte med samma intensitet som föregående år.

**Läs mer:** [Molntjänster inom eHälsa](https://ehalsasverige.se/2022/03/17/molntjanster.html)

Även digitala vårdmöten har fått ett eget spår. Vilken forskning har gjorts inom ämnet?

**Läs mer:** [Privata digitala vårdgivare](https://ehalsasverige.se/2021/07/30/digital-vardgivare.html)

eHälsa Sverige kommer att delta i konferensen för att sammanfatta höjdpunkterna. Följ oss på [Twitter](https://twitter.com/ehalsasverige) för uppdateringar i realtid! 


_Hittat något fel eller vill du dela några tankar? [Kontakta oss!](/index.html#form-message)_